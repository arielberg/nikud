
כָּל אֶחָד רוֹצֶה לִהְיוֹת חָבֵר שֶׁל בִּילְבִּי כִּי הִיא הַיַּלְדָּה הֲכִי חֲזָקָה בָּעוֹלָם, כִּי הִיא גָּרָה לְבַד בְּוִילָה־וִילֵקוּלָה, כִּי יֵשׁ לָהּ חַיּוֹת מַחְמָד: סוּס וְקוֹף, וְכִי יֵשׁ לָהּ גַּם תֵּבָה מְלֵאָה מַטְבְּעוֹת זָהָב.

 

בִּילְבִּי גֶּרֶב־בֶּרֶךְ, הַדְּמוּת הֲכִי אֲהוּבָה וּמְפֻרְסֶמֶת, מְכַכֶּבֶת בַּסְּפָרִים שֶׁיָּצְרָה אַסְטְרִיד לִינְדְגְרֶן וְאִיְּרָה אִינְגְרִיד וַנְג נִימֶן. בְּסִפְרֵי הַקּוֹמִיקְס שֶׁל בִּילְבִּי תִּמְצְאוּ הוּמוֹר מְשַׁגֵּעַ וְגַם נוֹסְטַלְגְּיָה, וְכָךְ נִתְקָרֵב הֲכִי שֶׁאֶפְשָׁר לְבִּילְבִּי, טוֹמִי וְאָנִיקָה וְנֶחֱוֶה עִמָּם הַרְפַּתְקָאוֹת מַצְחִיקוֹת וַחֲכָמוֹת.

הַסֵּפֶר שֶׁלִּפְנֵיכֶם הוּא כֶּרֶךְ אֶחָד מִתּוֹךְ שְׁלוֹשָׁה כְּרָכִים הַמְּאַגְּדִים אֶת רְצוּעוֹת הַקּוֹמִיקְס שֶׁנּוֹצְרוּ בַּמָּקוֹר בִּשְׁנוֹת הַחֲמִשִּׁים.
