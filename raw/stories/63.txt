כָּנוּעַ כְּעֶבֶד
לְלַהַב הַמִּתְהַפֶּכֶת.
הַיָּהֳרָה שִׁתְּקָה
אֶת נִשְׁמָתְךָ.

מָכַרְתָּ עַצְמְךָ
לְשַׁלְמוֹנִים.
פָּנֶיךָ מְנַצְנְצוֹת,
אַךְ לִבְּךָ מִתְבּוֹסֵס
בְּעִפָּשׁוֹן שֶׁגַּאֲוָתְךָ
הִפְרִישָׁה.

לֹא תּוּכַל לָנוּס
מִן הַשֵּׁפֶל כְּאוֹת קַיִן
תְּמִידִי יְרַצֵּד.
הֶעָבִים הַקּוֹדְרִים 
הִמְטִירוּ גֶּשֶׁם תּוֹכֵחָה
וְאַתָּה לֹא אָבִיתַ
לִסְפּוֹג.

חַיֵּי שַׁעֲשׁוּעַ בִּצְבִיעוּת
בָּחַרְתָּ אַךְ הָרִיק
לעוֹלָם לֹא יַעֲזָבְךָ.
